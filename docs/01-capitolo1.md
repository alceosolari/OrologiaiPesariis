

# L'OROLOGERIA E LA SUA EVOLUZIONE LUNGO I SECOLI

Ogni  disciplina è frutto di saperi che derivano da scienze diverse, cosi come daì saperi pratici  elevati al rango di scienza dalla ripetuta efficacia della loro applicazione.

L’orologeria può essere considerata come la scienza sperimentale dei movimenti,  perché con essa sono misurati esattamente i tempi, lo spazio e la velocità.
Tutte le scienze che hanno un rapporto con il movimento sono in qualche modo intrecciate.
L’obiettivo principale dell’orologeria è di dividere il tempo in piccole parti uguali, ore e frazioni di ore,  e quindi misurarle.
L’utilità della misura del tempo si manifesta nelle scienze e nelle discipline che hanno come oggetto il movimento: del’ astronomia per annunciare il ritorno degli astri sull’orizzonte, alla navigazione che ha bisogno di determinare la longitudine, alla meccanica per distribuire nelle macchine la forza e i tempi che essa impiega per produrre i maggiori effetti. 

Il movimento della terra e della luna attorno al sole ha dato origine alla prima forma di misurazione del tempo in ore e minuti attraverso le meridiane. Già nell’antico Egitto, una forma semplice di meridiana, chiamata l'orologio ad ombra misurava il tempo di giorno, mentre di notte  era calcolato in base alla posizione delle stelle oppure utilizzando il cosiddetto orologio ad acqua.
Meridiane, orologi ad acqua e quindi le clessidre erano i tre metodi di misurazione del tempo, in Europa, conosciuti all’inizio del Medioevo. 

Nei secoli molti sono stati gli strumenti sviluppati dall’uomo per misurare il passare del tempo, utilizzando il sole e le altre stelle. A Firenze ne abbiamo uno veramente speciale: la Cupola del Brunelleschi ( architetto, ingegnere e matematico, vissuto a Firenze dal 1377 al 1446),  che  è un grande e preciso orologio solare che segna il passaggio dalla primavera all’estate grazie al suo gnomone. 
Gnomone  progettato dal matematico Paolo Dal Pozzo Toscanelli nel 1475 e che, da allora, scandisce il passare del tempo.
Lo gnomone (dal greco indicatore) è un palo, una colonna, un obelisco la cui ombra permette di misurare la posizione del sole in cielo. Lo gnomone, nella sua semplicità tecnologica, è sicuramente lo strumento astronomico più' antico e diffuso con cui è stato possibile studiare i moti apparenti del sole.

I precursori degli orologi meccanici sono gli svegliarini  monastici.
La misurazione meccanica del tempo nasce, in Europa,  alla fine del Medioevo e agli albori dell’età moderna ( tra il XIV e il XV secolo) con grandi orologi posizionati in luoghi pubblici come chiese o piazze.
 Essi rappresentano l’unico indicatore del tempo, scandendo i ritmi religiosi, sociali ed economici della città. 
Queste grandi macchine in ferro vengono collocate nelle torri delle grandi città europee, a Milano ( 1343) a Parigi ( 1366) a Zurigo (1366) a Salisburgo-Cattedrale di Saint Mary ( 1386).
L’ Astrario  con 8 quadranti del  Dondi, medico ed astronomo, viene costruito tra il 1364 e il 1384 ed è oggi considerato l’ottava meraviglia del mondo.@bedini1966mechanical 




(ref:dondi) Astrario di Giovanni Dondi

\begin{figure}[H]

{\centering \includegraphics[width=1\linewidth,height=1\textheight]{immagini/1384astrario} 

}

\caption{(ref:dondi)}(\#fig:dondi)
\end{figure}





Anche Chioggia vanta uno dei meccanismi di orologio da torre più' antichi, risalente al 1386 ^[nota http://www.artechioggia.it/en/the-historical-areas/fifth-historical-area/the-clock-tower-of-st-andrew-s.html?jjj=1545663304482]. 

L’orologio meccanico, la stampa e la polvere da sparo sono ritenute tra le innovazioni tecnologiche di importanza capitale per il mondo occidentale dell’era pre-industriale.

Nel XVI secolo i grandi orologi aggiungono nuove informazioni come i giorni della settimana, le fasi lunari e le posizioni dei pianeti.
E’ in questo periodo che  nascano anche i piccoli orologi da casa e da polso.

L’orologio meccanico veniva messo in funzione o attraverso il caricamento di una molla o attraverso un sistema di pesi e bilancieri. Quest’ultimo agiva a sua volta su un sistema di ruote dentate che muovevano le lancette delle ore, dei minuti e dei secondi.

( nota biblio:  Enciclopedia della scienza,  Misurare il tempo, pagg. 298 e 299, RL Gruppo Editoriale, 2010 )

Leonardo ( 1452-1519), genio del rinascimento italiano, tra le sue molteplici invenzioni annovera anche orologi astronomici e scappamenti. Molte delle sue invenzioni erano talmente avanzate che trovarono applicazione solo nei secoli successivi. @simoni1975leonardo 





(ref:leonardo) Orologio di Chiaravalle

\begin{figure}[H]

{\centering \includegraphics[width=0.9\linewidth,height=0.9\textheight]{immagini/chiaravalle} 

}

\caption{(ref:leonardo)}(\#fig:leonardo)
\end{figure}



L’interesse  per l’orologeria aumenta  nell’ età contemporanea (secoli XVII e XVIII) con la prima rivoluzione scientifica, un complesso di eventi che segna la nascita e l’affermazione in Europa della scienza moderna.
Il suo sviluppo è significativo  grazie alle scoperte astronomiche e alle invenzioni della strumentazione scientifica. 

L’arte orologiaia subisce una notevole evoluzione grazie alle scoperte scientifiche di Galileo, Newton e Huygens con l’impiego del pendolo e con l’uso delle macchine per la fenditura degli ingranaggi e la tornitura delle ruote. 
La tappa più' importante è data dall’introduzione del pendolo come dispositivo di scappamento al posto della verga con foliot. 
Galileo ( 1564-1642), padre della scienza moderna, fisico, astronomo e matematico scopre l’isocronismo e la forza di gravità e l’olandese Huygens (1629-1695), altro protagonista della rivoluzione scientifica, le applica, con il pendolo nel 1660. 

L’importanza dell’innovazione è illustrata dal grafico accluso @cipolla1981




(ref:orologio) La precisione nella misura del tempo

\begin{figure}[H]

{\centering \includegraphics[width=0.9\linewidth,height=0.9\textheight]{immagini/precisione} 

}

\caption{(ref:orologio)}(\#fig:orologio)
\end{figure}




In detto contesto, i costruttori di orologi progettano macchine per la costruzione dei loro  strumenti. Le attrezzature, destinate a continui perfezionamenti ,vengono messe al servizio della meccanica.
 Scelgono tra più' tipi di acciaio quello più' utile,  studiano la  dilatazione termica dei metalli, l’elasticità e la resistenza delle molle. 

La tradizione scientifica padovana, basata sull’università e sui centri di ricerca piu' avanzati,  attesta, con alcuni personaggi famosi, le grandi conquiste di questo periodo.

Sulla scia di Galileo prosegue infatti Giovanni Poleni ( matematico, fisico, ingegnere veneto, vissuto tra il 1683 e il 1761) con ricerche sul barometro, sul termometro e sulle macchine calcolatrici. Nel 1740 fonda il primo laboratorio di fisica delle università italiane.

Poleni sceglie come collaboratore, per la costruzione di strumenti di precisione Bartolomeo Ferracina, ingegnere e orologiaio veneto (1692-1777) . Questi progetta e costruisce, con notevole genio inventivo, orologi e macchine idrauliche.
 Nel 1744 installa l’orologio della torre Bissara di Vicenza e nel 1755 quello di San Marco a Venezia. Questa efficace collaborazione fra la scienza e l’esperienza pratica del saper fare esprime lo spirito dell’epoca.

Sempre nel 1700 l’accresciuta domanda di orologi da torre pubblici favorisce l’incremento dei maestri-orologiai che esercitano quest’arte nelle città ed in alcuni paesi alpini, dopo aver compiuto l’apprendistato presso le città di Graz, Vienna, Innsbruck e Friedberg . Ne danno testimonianza gli orologi da torre, in ferro, ancora funzionati, nelle torri del duomo di Vienna e di Graz ( 1699-1729)

Gli orologi installati nei campanili diventano piu' precisi con l’uso del pendolo ad oscillazione costante e lo scappamento ad ancora di Graham.
Ogni paese ha il proprio tempo locale con il mezzogiorno determinato dal culmine della stella sul meridiano del luogo basato sul moto del sole.
L’orologio segna il tempo medio, come se il suo tempo fosse determinato da un sole fittizio che si muove regolarmente sulla sua orbita.

La dimensione pubblica dell’orologio da torre, manufatto di pubblica utilità è legata al fatto che si tratta di un portato tecnologico spesso finanziato, mantenuto e riparato a spese della comunità stessa. Costituisce uno strumento e un arredo urbano di prestigio, unanimemente apprezzato. 
La complessità e data dal fatto che è formato da  piu` parti, di dimensioni spesso monumentali. 
La parte meccanica consiste nel movimento, talora collegato a campane e automi, cui si accompagna spesso una parte grafica, la mostra. Le ruote orarie vanno annoverate tra i primi, se non il primo, oggetto pensato per comunicare un dato (variabile) ed essere letto e utilizzato da una  comunita`. Nelle vedute invece gli orologi diventano elementi in grado di connotare e fornire una memoria storica.
I Paesi europei, hanno predisposto degli archivi online, per offrire l’accesso e la diretta consultazione dei manufatti di orologeria considerati patrimonio storico- culturale di un territorio.





