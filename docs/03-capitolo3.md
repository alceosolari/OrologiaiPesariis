# LO SVILUPPO dell'OROLOGERIA NELLE VALLI ALPINE

##La multiattività

L’ equilibrio economico di un villaggio alpino nel secolo XVIII poteva misurarsi tenendo conto delle specifiche risorse: agricole, commerciali, manifatturiere-commerciali e della loro possibile combinazione. La sua realizzazione si effettuò tramite la specializzazione inerente la multiattività largamente esercitata e determinata, essenzialmente, da esperienze di mercato. Infatti, in paesi di montagna l’alpigiano esercitava di norma anche il mestiere del falegname, dell'arrotino, dello scapecchiatore di canapa, del costruttore in ferro e legno degli utensili da lavoro. In Carnia, la gente trovava il bandolo della propria sussistenza in una pluriattività fortemente condizionata dalle scadenze stagionali agresti che continuò ad essere la caratteristica naturale, in grado di vestire, all'occorrenza, i panni di boscaiolo, di artigiano, di fabbro-orologiaio, di mercante, sopra quelli del contadino, sdruciti, ma aderenti come una seconda pelle. @judet2001paysan, @viazzo1998migrazione, @fontaine1998donnees

##Comunicazioni d'oltralpe:vie commerciali e dei metalli

La Carnia, in particolare attraverso la Valle del But ,il Passo di Monte Croce Carnico e il passo di Montecroce Comelico, costituiva un ponte naturale tra il mondo mediterraneo e quello oltralpino e perciò sin dalla pĭù remota antichità è stata solcata da importanti vie di comunicazione al servizio dei vasti territori al di qua e al di là delle Alpi. Cosi' gli itinerari dei Cramars carnici in età moderna ricalcano abbastanza fedelmente le antiche piste carovaniere percorse dalle popolazioni preistoriche e poi trasformate in strade carrozzabili in età romana (3). I Cramars erano uomini carnici costretti a migrare oltralpe per le scarse condizioni economiche della montagna friulana. Per molti secoli questi uomini hanno attraversato a piedi le Alpi, dirigendosi verso l'Austria e la Germania, per commerciare piccoli oggetti, come spezie, medicine, fili e tessuti, stipati dentro un mobiletto di legno che portavano sulla schiena a mo’ di zaino. @bianco1992cramars 







(ref:passo) Passo di Lavardet e Passo di Monte Croce Comelico

\begin{figure}[H]

{\centering \includegraphics[width=0.9\linewidth,height=0.9\textheight]{immagini/passomcc} 

}

\caption{(ref:passo)}(\#fig:passo)
\end{figure}






Il primo itinerario utilizzato era quello del Canal Pedarzo. @battigelli2009val
Secondo lo storico Giovanni Gortani, gli abitali della Canal Pedarzo (Val Canciano) erano messi a capo di uno dei tredici passi di confine che la Carnia custodiva nei tempi di epidemia e di guerra. Egli afferma che in Pesariis vi era una Muda o Dogana e che vi risiedeva un Degano speciale le cui mansioni consistevano nell'esazione delle decime, dei censi, dei dazi dovuti allo Stato ( 4) Un documento del 1637, trovato da Gortani, sottolinea che la Muda di Pesariis ( aggiungere il documento) è più proficua di quella di Forno, e che di conseguenza la strada di Canal Pedarzo ed il passo di Campo sono in quell’ epoca piu' frequentati di quello di Sappada. [link](https://www.alteraltogorto.org/riedizioni/giovanni-gortani/canal-pedarzo.html 
Ecco il motivo per cui Pesariis, per il ruolo assunto già nel 1602 ,era un centro che contava 40 “Focolaria". 
Infatti, il complesso architettonico della “Casa della Pesa” rappresenta un simbolo molto antico dell’ organizzazione urbana del centro di Pesariis ed è presente ancora all’epoca dei Patriarchi, sulla via Principale che mette in comunicazione la Val Pesarina con il Comelico ed il Tirolo con la strada di San Candido. 






(ref:palazzo) Dogana di Pesariis

\begin{figure}[H]

{\centering \includegraphics[width=0.9\linewidth,height=0.9\textheight]{immagini/dogana} 

}

\caption{(ref:palazzo)}(\#fig:palazzo)
\end{figure}





Il Canale di San Pietro: il secondo itinerario individuato percorre da Tolmezzo tutto il Canal di San Pietro, fino a giungere al passo di Monte Croce Carnico, ricalcando il percorso della strada romana. Dopo il passo, il sentiero giungeva a Mauthen nella Valle del Gail, e per il passo di Gailberg si immetteva nella valle della Drava, passando per Lienz, San Candido e la Val Pusteria, Bressanone. A questo punto la strada si congiungeva con il Brennero che porta in Baviera, a Monaco, e poi in Svevia, Franconia e Boemia. 

Val Canale o Canal del Ferro : la terza via congiungeva la Val Canale a Vienna e all'Ungheria. Il percorso si snodava da Tarvisio, per Villaco, Graz, e quindi Stiria, Vienna, Ungheria. Percorrendo invece la variante che da Spittal passava per i passi di Katschenberg e di Badstaettertauern, si giungeva a Salisburgo. 

Venezia, emporio commerciale europeo, diventa il punto di arrivo dei metalli estratti nelle miniere díargento, di rame e di ferro. I Fugger di Augusta forniscono alla Serenissima l’argento, Christoph Weiss il ferro; assieme ad altri mercanti sono presenti con le loro merci nel Fondaco di Venezia. La via del Canal del Ferro era percorsa dai commercianti di ferro che proveniva dalle miniere di Huttenberg della Carinzia e di Erzberg della Stiria. 

##Mestieri legati alla lavorazione dei metalli nelle valli alpine

Tra i mestieri legati alla lavorazione del metallo si annoverano gli armaioli, i serrurieri , i fabbri e gli orologiai. Si diffondono gli opifici artigianali a conduzione familiare che utilizzano l’ energia idraulica fornita dall’ acqua corrente dei torrenti . Attraverso la ruota del mulino si comandano i magli e con il carbone a legna si possono fondere i metalli utilizzando i forni fusori. 
Lungo il Canal del Ferro, ricco di acqua e di legno, si diffondono i magli ed i forni fusori, in particolare a Tarvisio, Malborghetto e Pontebba . Il ferro grezzo veniva trasformato in prodotti semilavorati e finiti di ogni tipo di attrezzo agricolo, come falci e falcetti, attrezzi boschivi, lamiere, chiodi, filo di ferro, acciaio, latta ed altri. 
Nel 1578, a Malborghetto, si annoverano 5 proprietari di fucine, 3 mastri al maglio, 1 mastro della latta, 3 fabbri di fil di ferro, 1 fabbro di chiodi, 3 fabbri della latta ed 1 fabbro generico. domenig2003malborghetto
Nel 1781, la produzione delle 6 aziende operanti a Malborghetto era di 10.640 quintali di acciaio con il consumo di 54.000 mastelli di carbone e l'impiego di 137 dipendenti. Nel 1581, a Tarvisio, dai documenti sulle tasse risultano operanti 10 magli,8 fucine e 2 mulini. Pontebba, nel secolo XVI, è stata un centro importante di produzione díarmi. 
Nel 1526 il Comune di Udine decide di comprare 500 archibugi e nel 1527 lo stesso Comune contratta con Giovanni Filaferro l'acquisto di 129 canne. Nel 1543 Michele Molinaro fornisce 200 archibugi e nel 1562 Andrea Schlosser fornisce una grossa fornitura di armi a Messer Antonio Pozzo. (biblio)

L’ orologeria alpina si è sviluppata utilizzando le risorse naturali del territorio : L’energia prodotta dal carbone di legna e l'energia idrica dell'acqua convogliata in prossimità dell'officina del fabbro-ferraio. L’acqua del ruscello, attraverso delle condotte in legno, si riversa sulle pale delle ruote che muovono ingranaggi e camme per azionare i martelli del maglio. Il fuoco alimentato dal carbone di legna arroventa il ferro che viene forgiato dal fabbro-ferraio. A partire dal secolo XVI e XVII, nei paesi di Lienz e Matrei del Tirolo Orientale, posti sulle vie commerciali che collegavano Venezia con Innsbruck, Salisburgo e la Baviera si sviluppa l’arte orologiaia per la produzione di orologi da torre . Il ferro impiegato nei manufatti dell'orologio da torre proviene dalle miniere della Carinzia e dalle miniere di Bressanone. A partire dal secolo XVI questi orologi vengono collocati in tutta la Contea del Tirolo ed oggi alcuni esemplari oggi sono esposti nel Tiroler Landesmuseum di Innsbruck. Le famiglie che esercitano quest' arte sono i Forstlechner di Windish-Matrei (dal 1570 al 1800) ed i Kraembl(dal 1650 al 1794) di Pichl-Lienz  @egg1982handwerk
