# LA TRANSIZIONE VERSO L'ELETTRONICA - dal 1961 al 1998



(ref:gianni) Nuovo marchio F.lli Solari spa

\begin{figure}[H]

{\centering \includegraphics[width=0.9\linewidth,height=0.9\textheight]{immagini/marchiogianni} 

}

\caption{(ref:gianni)}(\#fig:gianni)
\end{figure}




Nel 1961, muore il cav.Ciro Solari e avviene un nuovo cambio societario e gestionale. 

Alfeo Solari, ultimo componente della 7°generazione, concorda con il dr.Gianni Solari,figlio di Ciro,la modalità in cui avverrà l'ingresso in azienda dei soci della 8° generazione delle famiglie di Ciro e Alfeo.
Il primo passo è la nomina a Presidente dell'azienda del dr.Gianni Solari, laureato nel 1960 in economia e commercio all'Università di Trieste.
Negli anni seguenti assumono compiti di direzione i due figli di Alfeo ,nel 1963 il perito industriale Alceo e nel 1971 il dr. Dino Solari, laureatosi nel frattempo in sociologia all'Università di Trento .
Il secondo figlio di Ciro, ing. Sisto Solari,laureato nel 1964 al Politecnico di Milano in ing.elettronica, sceglie di entrare nella compagine sociale nel 1973, con l'apertura della filiale di Milano.









(ref:ottava) Orologiai Solari della 7° e 8° generazione

\begin{figure}[H]

{\centering \includegraphics[width=0.9\linewidth,height=0.9\textheight]{immagini/solariotto} 

}

\caption{(ref:ottava)}(\#fig:ottava)
\end{figure}







I compiti di direzione aziendale sono ricoperti e suddivisi nelle varie funzioni con la seguente cronologia:

- 1961 dr. Gianni.Solari con il compito di direttore generale ed           amministrativo.
- 1963 Alceo direttore tecnico sino al 1970 e direttore commerciale dal -   1970 al 1980
- 1972 dr.Dino direttore di produzione
- 1973 ing.Sisto Solari direttore tecnico e progettista.



Il dr. Gianni Solari negli indirizzi aziendali  pone come priorità il rinnovo  di tutta la linea che compone l'orologeria industriale. 
Dedica molta attenzione al design industriale che viene curata dallo studio di design Ennio Chiggio di Padova.
Come secondo obiettivo Gianni decide di automatizzare la produzione affrontando gli investimenti necessari al rinnovo del parco macchine.

Alceo, figlio di Alfeo, terzogenito di 9 figli, di cui 3 maschi. 
Tito, secondogenito e primo maschio,  rinuncia a seguire il padre in Azienda, per la chiamata vocazionale, avvenuta a 17 anni, a farsi religioso salesiano e quindi sacerdote e vescovo missionario in Bolivia. ( in nota  libro sulla Biografia di Tito )
Conseguito il diploma di perito industriale meccanico all’Istituto Malignani di  Udine , Alceo,  negli anni 1961-62, effettua un percorso di formazione tecnica in aziende di meccanica di precisione nella Foresta Nera. 
In detto periodo svolge l'esperienza pratica nell’industria di orologi industriali Burk , nella ditta Strohm costruttrice di torni automatici  e quindi prosegue il suo percorso di formazione tecnica nella Portescap che produce scappamenti e micromotori nella capitale dell’orologeria svizzera a Chaux de Fond.

Sino al 1970 , un compito assunto da Alceo Solari,basandosi sull'esperienza e conoscenza dei prodotti di orologeria industriale della Germania, è quello di definire le specifiche del prodotto della nuova progettazione dell'orologio di controllo Printac, affidata al tecnico dell'azienda Rupil Giacomo.Le soluzioni tecniche sono affrontate nel trovare soluzioni in linea con il nuovo design del prodotto proposto dallo studio Ennio Chiggio,componente di punta del gruppo N di Padova in arte cinetica.

Dino ( 1946) si laurea in sociologia a Trento ed entra nell’industria nel 1972. Con il pensionamento del capo officina Sisto Solari nel 1973 assume l'incarico di direttore della produzione. Esprime con efficacia le sue doti organizzative e promuove i processi che riducono i costi di produzione.

Anche questa è una fase di importante sviluppo per l’Azienda , sia sotto il profilo industriale che commerciale. 

L’orologeria sta vivendo una fase di trasformazione. La tecnologia elettronica viene usata nella misura del tempo offrendo una maggiore accuratezza nella precisione del tempo in spazi ridotti.

Negli anni 1965-70, per migliorare la capacità produttiva, la F. lli Solari decide di rinnovare i macchinari acquistando torni automatici della Tornos, fresatrici Schaublin di alta precisione per la produzione di stampi di tranciatura. Investe, altresì,  molte risorse nella formazione dei suoi tecnici e nello sviluppo di carriera dei più dotati.
Gli ex-dipendenti amano sottolineare come  “l’operaio di Pesariis e quello dello stabilimento di Udine avevano la stessa paga , che era quella del contratto di lavoro nazionale ( ca 70 lire al mese ) .  Era una ditta seria che pagava correttamente i dipendenti, inclusi i contributi previdenziali, fin dalla fase di apprendistato. Il rapporto tra padrone  e operai era di rispetto e familiare “

Per essere innovativa sul mercato,  dedica quindi notevole impegno e risorse nella progettazione di prodotti che utilizzano i movimenti a diapason e poi a quarzo.
Nel 1968, viene presentato al mercato europeo l’orologio per la rilevazione delle presenze Printac.

La sostituzione del pendolo con un movimento a diapason permette di realizzare un orologio di controllo compatto e con una linea di design innovativa. Nel 1968 l’orologio delle presenze Printac verrà presentato come novità allo SMAU  (Salone Macchine Automatiche Ufficio) di Milano. Nel 1970 al Printac  viene assegnato il premio Industrial Design  alla Fiera di Milano. 









(ref:timbratura)  Rilevazione Presenze Printac

\begin{figure}[H]

{\centering \includegraphics[width=0.9\linewidth,height=0.9\textheight]{immagini/printac} 

}

\caption{(ref:timbratura)}(\#fig:timbratura)
\end{figure}









Con il nuovo prodotto Printac, a partire dagli anni 1970 si verifica un importante potenziamento della rete commerciale. Ad Alceo viene affidato l’incarico di direttore commerciale.
Egli si impegna nella costruzione di una nuova rete di agenti in Italia a cui affidare la la nuova linea di orologi industriali e nell’organizzazione di ditte fornitrici di servizi di assistenza.
Il successo di vendita è collegato alle caratteristiche innovative del Printac ( sotto il profilo estetico e di affidabilità) e alla riduzione dei costi di produzione. Le ruote calendario del gruppo timbratura non sono più pantografate ma ottenute su acciaio con nuovo metodo di rullatura.
La F.lli Solari diventa il maggior fornitore di questo prodotto per le grandi aziende italiane, tra cui il gruppo IRI e la FIAT . Per quest’ultima viene realizzato un orologio con scheda personalizzata.
L’attenzione si sposta quindi sulle aziende europee. Si stabiliscono relazioni commerciali con la ditta PHUC in Spagna, la Patek Philippe in Svizzera, con la Benzina in Germania.
Vengono creati i concessionari di vendita in Austria, Francia,Spagna,Svizzera e Israele.
Si decide di perseguire lo sviluppo commerciale e, nel contempo, di sperimentare nuovi manufatti aprendo una sede a Milano.
La conduzione della stessa viene affidata all’ing elettronico Sisto Solari, figlio di Ciro.
Affiancato da un gruppo di tecnici, egli realizza il primo terminale di rilevazione presenze elettronico.
Siamo nel 1974, si tratta del progetto F. lli SOLARI elettronica ed ENIDATA. Per lo sviluppo del software capace di permettere il dialogo nella trasmissione dei dati di presenza con il calcolatore di processo Digital PDP-11 si stipula un accordo con ENIDATA di Milano.
Il terminale dell’orologio Printac, utilizzando una scheda perforata di tipo IBM invia il numero di matricola della persona che timbra il cartellino all’elaboratore Digital PDP-11. Il terminale PRINTAC, con stampa su scheda IBM, è venduto alle aziende del gruppo IRI ,alle aziende del gruppo ENI di Milano, Italcantieri di Monfalcone e Italsider di Savona.



##F.lli Solari dal 1977 al 1998: gli ultimi Solari in azienda.

Verso la fine degli anni settanta, la rivoluzione informatica, i personal computer, i microprocessori sono gli indicatori del nuovo mondo digitale. Nasce la terza rivoluzione industriale.
Le industrie si trasformano e le nuove competenze sono basate sulle tecnologie elettroniche ed informatiche.
Le modalità di misura del tempo cambiano, diventano più precise e gli strumenti di misura sono unità molto piccole. 
Le aziende del settore dell’orologeria industriale percepiscono che è terminata l’era dell’orologeria elettromeccanica ed è nata quella elettronica.

Alla fiera di Hannover del 1976 la ditta Simplex presenta come novità un orologio di controllo elettronico dotato di stampante a matrice a punti.

Anche la F.lli Solari di Pesariis deve misurarsi con detta sfida.
Ma nel  1977, anno che segna  il futuro dell’azienda di Pesariis, il Consiglio di Amministrazione non accoglie la proposta di svolta aziendale incentrata sullo sviluppo dell’orologeria elettronica, che prevede la collaborazione con la ditta tedesca Benzing per il progetto di un  nuovo orologio di controllo, completamente elettronico.
Alceo e Dino, figli di Alfeo, nonchè  Sisto, figlio di Ciro decidono di cedere le loro azioni uscendo dalla compagine societaria.
La ditta contava 90 dipendenti ed era in pieno sviluppo.

Dal 1977 al 1998 l’azionista di maggioranza della Solari diventa Duilio Bruseschi, commerciante friulano, di origini pesarine. Egli diventa presidente del Consiglio di Amministrazione.
Nella F.lli Solari sono presenti come soci Gianni e il figlio Stefano,la sorella Paola e l'ing.Elio Cappellari.Svolgono funzioni direttive il dr. Gianni Solari ed il dr.Stefano Solari.
Nel 1998 cede le sue quote alla Solari C di Udine e nel 1998 la F.lli Solari di Pesariis diventa di proprietà della Solari C di Udine. 







